# Tørfisk - Tilbage Igen


Når jeg går i solnedgangen her langs vandet,
og mærker vinden suse i mit hår.
mens blide bølger glider op i sandet,
og sletter mine fodspor hvor jeg går.

Så tænker jeg tilbage på mit tabte barndomsland,
der som dreng jeg legede her på denne strand.
men de slotte som jeg gik og byggede i det våde sand,
de er for længst ført bort af tidevand.

Jeg forlod den trygge strand og valgte havet,
og skibe førte mig fra land til land.
Men når forsvinder tidens tand har gnavet,
nu står jeg atter på min barndoms strand.

De samme hvide klitter som vi løb og legede i,
mens jeg drømte om at rejse kloden rundt.
Nu står jeg atter mens jeg fyldes af melankoli,
og skuer mod den samme horisont.

Nu rammer solens sidste stråler klittens hvide top,
jeg rammes af et strejf af ydmyghed.
Jeg står fortabt og mærker blodet bruse i min krop,
alene her mens solen den går ned.
