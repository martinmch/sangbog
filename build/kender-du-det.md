# Søren Kragh Jakobsen - Kender du det


Jeg sad ved andet bord i rækken - det var tredie skoledag
Vi var begyndt i 8. klasse - og vi havde samfundsfag
Pludselig gik døren op - der stod hun var ny
Hun hed Mona jeg blev hul og tom - og troede jeg blev syg
Hun havde store brune øjne - og hun gik i cowboytøj
Hendes hår var langt og lyst - og hun var ikke særlig høj
Når vi mødtes midt i døren - var det li'som jeg fik stød
Det var egentlig ikke væm'ligt for jeg syn's jo hun var sød
Men det var mer' end det jeg husker - at hun spurgte om mit navn
Jeg blev stum og dum og kold og klam da jeg stammed': "Jesper Ravn"
Ugen efter vidste klassen alt - og helvede brød løs
De råbte du er varm på Mona - Gi' hende nu det kys
Men min stemme er i overgang
Mit hår er helt forkert
Jeg går i det forkerte tøj
Og så er jeg genert
Åh Mona Mona Mona
Hvornår kommer den dag

Hvor jeg tør ta' din hånd
Hvor vi ka' stikke af sammen
Mona tog det pænt - hun ku' se jeg havde det skidt
Vi talte sjældent sammen - og det hjalp faktisk lidt
Drillerierne holdt op - alting virkede normalt
Men inden i mig selv var der stadig noget galt
Så en dag kom læ'ren ind - og gav os den besked
At vi sku' på lejrskole - op i nordsjælland et sted
Jeg ka' huske vi sku' mødes - under uret klokken ti
Jeg kom først i nye støvler - allersidste skrig
Der blev larmet på perronen - Hans og Mogens sad og røg
Der var en dejlig lugt af tjære og en masse larm og støj
Vi grined' i kupeen - alt var fint så blev jeg bleg
For jeg så at Mona sad Lige til venstre for mig
Og min stemme. . .
De sagde: "Ta' dog lidt på Mona - nu I sidder lige så tæt"
Men så gik døren op - og Vi sku' vise vor billet
Jeg var helt rød i ho'det - så jeg tog en supermand
Han fløj igennem byen I et helt afsindigt land
Tre banditter skød ham ned - med et stykke kryptonit
Da jeg så at Kalle skrev mit navn - med et stykke kridt
Så tegned' han et hjerte - jeg fór op og stak ham en
Mona sad og smiled' til en fyr, der hedder Sten
Jeg blev helt forvirret - og de andre skreg af grin
Jeg styrted' ud i gangen og jeg tænkte: "Dumme svin"
Hele toget rasled' - imens sjælland fór forbi
Jeg skulle være glad men jeg var trist fordi
Min stemme…
Om aft'nen var det ild i pejsen - lærererne gav vin
Vi sang med på smukke Charlie - du ved, den med Gasolin
Helle spilled' guitar - det lød ikke særlig godt
Så vi var ni der gik til stranden - Månen var så flot

Jeg gik bagest lidt alene - jeg ku' dufte Monas hår
Henrik spilled' op - han var jo osse sytten år
Vi satte os i sandet - jeg ku' mærke den der vin
Men pludselig ku' jeg osse mærke Monas hånd i min
Hun lagde sit hoved på min skulder - jeg fik pludselig selvtillid
Jeg glemte alt om tøj og bumser - i et stykke tid
Det første kys var dejligt - og der var ingen drilleri
Vi kom sammen flere måneder men nu er det forbi
Og min stemme er i overgang… (Åh Hanne, Helle, Gitte, Kenneth, Bjarke)
