Jeg bor her i stenhøj i et skævt, lille hus
Alene, rent bortset fra rotter og mus.
I gården et lokum og bagved et skur,
Og i det står mit brændevinsapparatur.
Det syder af fusel og bobler af gær,
din lever ta'r skade og øjet får stær.
Det smager som rævepis og terpentin,
- men det'r billigt og så bli'r man fuld som et svin.
Min bedstemor brændte sin brændevin selv,
det slog både hende og manden ihjel.
De drak aldrig selv men for heden den dag
brænderiet røg i luften med et helvedes brag.
Det syder af fusel...
Min fa'er han brændte i syv-og-tres år,
men så blev han snuppet af tolden igår,
så mor har skaffet et nyt apparat,
og sat produktionen i gang i en fart.
Det syder af fusel...
Det hænder jeg selv ta'r en ordentlig syp,
mens jeg lytter til dråbernes sagte dryp-dryp.
Det er som musik fra et fint instrument,
- for jeg ved det er sprit på omkring tres procent.
Det syder af fusel...
Hvis du har få´t lyst til at smage det selv
så kom kun til mig - helst nå dagen går på hæld,
slå tre slag på ruden og stik mig en tier,
så får du en sjat af min livselixir.
Det syder af fusel...
