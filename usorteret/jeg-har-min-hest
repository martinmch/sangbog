{title: Jeg har min hest, jeg har min lasso}
{artist: Poul Reichhardt}
{composer: Sven Gyldmark}
{lyricist: Victor Skaarup}

Cowboyen:
En vaskeægte cowboy. der rider dagen lang,
han hviler ud ved bålet og synger denne sang:
Jeg har min hest, jeg har min lasso, (Jippih)
jeg har en sweetheart i El Paso, (Jippih)
Min bedste ven var indianer, (Jippih)
han ble' den sidste mohikaner (Jippih)

Danskeren:
Her har vi ingen cowboys, her lyder Ingen skud,
men her er livet dejligt, når bøgen springer ud:
Jeg har min hest - den hedder skimmel, (Jippih)
og der er sol på Danmarks himmel, (Jippih)
Når andre priser fjerne steder, (Jippih)
så synger jeg om mine glæder. (Jippih)

Cowboyen:
Jeg rider hele dagen, og solens brand er slem,
men når det så bli'r aften, ta'r jeg min banjo frem.
Så synger jeg om smukke kvinder, (Jippih)
af dem, man kun I Texas finder, (Jippih)
Min hest, den elsker banjoklangen, (Jippih)
den står og vrinsker med på sangen, (Jippih)

Danskeren:
Når glade lærker jubler, og himlen er så blå,
så tar jeg Ind i skoven - her er der skønt at gå:
Måske man tænker på en pige (Jippih)
her i naturens grønne rige. (Jippih)
Og der fra fjorden blinker vandet, (Jippih)
jo, der er dejligst her på landet (Jippih)

Cowboyen:
Da jeg var i Alaska, jeg fandt en bunke guld,
så tog jeg til Nebraska og drak mig mægtig fuld:
Og da sheriffen tog min skyder, (Jippih),
så skreg jeg: Hands up, din forbryder! (Jippih)
Slet ingenting en cowboy frygter, (Jippih)
det'r no'et andet med en røgter! (Jippih)

Danskeren:
Jeg kender bare Danmark, men det er nok for mig,
min fødeegn jeg elsker, jeg kender hver en vej,
Se - kornet bølger blidt for vinden,
og solen kysser mig på kinden.
Hver sommer kommer de tilbage,
de lyse nætter, lyse dage.
